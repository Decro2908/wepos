<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Blšany-Památky</title>
    <link rel="stylesheet" href="pamatky.css">
</head>
<body>
    <div class="bar">
        <h1 style="margin-left: 620px;">Památky</h1>
    </div>
    <div class="pamatkos">
        <h1 class="mesto">Město Blšany</h1>
        <h1>První zmínka o Blšanech je z roku 1238,  kdy je ves uváděna jako majetek valdsaského kláštera. V průběhu věků jsou Blšany v písemnostech uváděny např. jako Vlohen – 1238, Blssan, Blssano – 1357, Blssany – 1369, Blssany – 1623, Gütl Flöhen – 1688, Flöhau – 1720,  Stadt Flöhau – 1727, Blšany – 1854, od roku 1938 Flöhau a od roku 1945 opět Blšany.</h1>
        <h1>Někdy mezi lety 1238 a 1252 bylo na místě vsi založeno lokační městečko na křižovatce lokálních cest, a jak dokládá okružní ulice, bylo též opevněno. Brána směrem ke Stachovu je zakreslena ještě na plánu Blšan z roku 1727. Z majitelů je možno uvést (kromě již zmíněného valdsaského kláštera) k roku 1354 rod vladyků ze Rvenice, 1374–80 Jindřich,</h1> 
        <h1>bratři Aleš a Bedřich, po roce 1407 Vlček z Minic, jehož potomci zde seděli po celé 15. století, 1541 Bohuslav Felix Hasištejnský z Lobkovic (do roku 1572), 1572–1595 Bohuslav Havel z Lobkovic, 1595–97 manželka Alžběta, rozená z Kolovrat, od 1597 sestra Anna Marie Vchynská, rozená Krakovská z Kolovrat. Pak do 1623 manžel Alžběty, Jiří ze Vchynic,</h1>
        <h1>do 1648 Jiří Karel Strasoldo, od roku 1648 Sylvie Kateřina Černínová z Millesima, později markrabský rod bádenský, od 1688 Antonín Jan Bedřich Libštejnský z Kolovrat, po jeho smrti prodáno pro dluhy roku 1709 Heřmanu Jakubu Černínovi z Chudenic a později připojeno k panství Krásný Dvůr. Již roku 1354 stávala v Blšanech tvrz, snad na ostrově Blšanky a mlýnského náhonu.</h1>
        <h1>Po roce 1572 byla renesančně přestavována Bohuslavem Havlem z Lobkovic. Roku 1623 uvádí se však jako nedostavěná a zpustlá. Později zcela zanikla. Farní kostel doložen k roku 1354. Barokní kostel sv. Michaela Archanděla vystavěn v letech 1716–17, roku 1762 postavena nová věž, v roce 1825 kostel vyhořel a byl obnoven. Barokní fara je z roku 1734.</h1>
    </div>
    <div class="veci">
    <a href="veci.html" class="veci">
        <h1 style="margin-left:450px;">Pro  konkrétní  památky  klikni  zde</h1>
    </a>
    </div>
</body>
</html>